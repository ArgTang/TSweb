
<h2>Om Oss</h2>
<p>
    Tangoskolen i Oslo er en danseskole som underviser i argentinsk tango fra begynnere til øvet nivå. Vi tilbyr kurs, practicas (øvingskvelder) og privattimer, og tar oppvisning- og teambuildingsoppdrag.
    Tangoskolen driver kun med tango, og kaller oss derfor en tangoskole, og tilbyr bare tangokurs. Alle våre instruktører har erfaring med undervisning både hos oss og fra andre tilsvarende skoler.
    Er du nybegynner/begynner tilbyr vi strukturert undervisning i flere nivåer, hvor vi går gjennom grunnleggende tangoteknikk og lærer deg det du behøver for å kunne danse tango sammen med andre.
    Er du mer erfaren, og kjenner til det grunnleggende innenfor argentinsk tango, tilbyr vi temakurs med fordypning innenfor ulike temaer, f.eks. ulike stilarter og teknikker.
    Uansett nivå er det lurt å danse aktivt og øve seg sammen med andre. Vi arrangerer derfor en øvingskveld hver onsdag, hvor vi også gir litt felles instruksjon.
</p>

<br>

<p>
    Tangoskolen.no er en virtuell bedrift, og nås best på epost info@tangoskolen.no.
    Tangoskolens mobilnummer er: 948 33 036 (besvares kun onsdager kl.13.00-15.00)
    Vi har fast kontortid under vår onsdagspractica, og om du vil snakke med oss personlig kan du møte opp på onsdager mellom kl.19.00 og 23.00 i Tangoskolens lokaler; Nordahl Bruns gate 22 i Oslo.

    Her blir også alle våre kurs og klasser holdt, men vennligst ikke send post til denne adressen.
    MERK! Hvis du har spørsmål som det haster med å få svar på, er det lurest å benytte seg av onsdagspracticaen for tips og råd. Alternativt skrive HASTER i subjektfeltet hvis du kontakter oss via mail.
</p>

<h2>Oppvisninger</h2>
<p>
    Tangoskolens instruktører opptrer gjerne i både private og offentlige sammenhenger. Inviter oss med på firmafest, eller bruk oss som trekkplaster på en messe.</p>
<h2>KræsjTango & BedriftsTango</h2>
<p>
    Tangoskolen tilbyr teambuildingsopplegg basert rundt tango, med varighet på alt fra en time og oppover. Et slik opplegg inneholder noen oppvisningsdanser, samt et introduksjonskurs til tango.
    For privat og offentlig virksomhet: Tango er en dans som fokuserer på kommunikasjon og kontakt mellom mennesker, og vi har gode erfaringer med bruk av Tango i firmasammenheng.
    Helt privat: Dansing bringer mennesker nærmere sammen, og en time med tango gir en feiring eller et arrangement en god start. Gi en tango-opplevelse til jubilanten, eller bruk det under et utdrikningslag.
    For mer informasjon, kontakt oss på epost info@tangoskolen.no
</p>
